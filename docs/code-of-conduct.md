# Davranış Kuralları

### _Flarum Topluluğuna hoş geldiniz!_

... Ve bize katıldığınız için teşekkürler! Flarum için heyecanlıyız ve aynı şekilde heyecanlı hisseden insanlarla tanışmaktan her zaman mutluluk duyarız. Herkesin Flarum ve Flarum topluluğundan en iyi şekilde yararlanmasını istiyoruz, bu nedenle bu yönergeleri okuyup uygulamanızı rica ediyoruz. Bunlar; forumumuzu, Discord sunucumuzu, GitHub'da iletişim kurmayı veya Flarum topluluğuna ait olmayan başka bir iletişim aracını kullanıyor olsanız da geçerlidir.

### Her şeyden önce, rahat olun!

Hepimiz Flarum hakkında konuşmak ve onu daha iyi bir yazılım haline getirmek için birlikte çalışmak için buradayız. Fikirleri eleştirmek (elbette mantıklı olacak şekilde) bunun önemli bir parçasıdır. Ama sakın ola ki kendimizi kaptırıp kişisel saldırılara geçmeyelim, çünkü olumsuzluk sadece ara açar. Aşağıdakilerden kaçınmanızı rica ediyoruz:

- Saldırgan veya küfürlü konuşma ve ayrıca her türlü nefret söylemi
- Başkalarını taciz etmeyi, taklit etmeyi veya karalamayı amaçlayan konular
- Yayınlanan konunun gereksiz yere silinmesi
- Başkalarının özel bilgilerini kötüye kullanma veya ifşa etme girişimleri
- Müstehcen veya cinsellik içerik bulunduran konu ve yanıtlar
- Spam, kimlik avı (phishing) gönderileri ve bu siteyi bozmaya etmeye yönelik her türlü eylem
- Yazılım korsanlığı ve benzeri konuların tartışılması

*Yukarıdakilerin tümü moderatör eylemi gerekçeleridir.* Başka bir üyeyle bir sorununuz varsa, onlara kendi başınıza müdahale etmemenizi rica ederiz. Forumdaysa, söz konusu konudaki _Bildir_ butonunu kullanın, ardından durumla ilgilenmesi için işi yetkiliye bırakın. Ayrıca, durumu [flarumtr@gmail.com](mailto:flarumtr@gmail.com) veya [mekici23@hotmail.com](mailto:mekici23@hotmail.com) adreslerine bildirebilirsiniz.

Moderatörlerimiz, saldırgan veya iletişim akışını aksatan herhangi bir içeriği düzenleyebilir veya silebilir. Ciddi veya tekrarlanan suçlar, ihlalde bulunan kullanıcının hesabının askıya alınmasına neden olabilir. Yani, anladığın üzere, *sakin olmalısın*. 😎


### Kendini Duyur

Yeni bir konu açmak ister misiniz? Öncelikle, Flarum hakkında tam olarak bilgi sahibi olduğunuzdan emin olmak için [SSS bölümümüzü](faq.md) okuduğunuzdan ve bağlantıları takip ettiğinizden emin olun. Ardından, foruma göz atmak için biraz zaman ayırın, [etiket sisteminin](https://flarumtr.com/tags) nasıl kullanıldığına dair bilgi edinin ve konunuzla ilgili anahtar kelimeleri kullanarak birkaç arama yapın: *Belki sizden önce birileri bu konuyu açmış olabilir!*

Bir konu açmak için hazır olduğunuzdan emin olduğunuzda lütfen aşağıdaki önerileri aklınızda bulundurun:

- Ona iyi bir başlık verin! Başlığınız ne kadar açıklayıcı olursa en iyi yanıtları alırsınız.
- Doğru etiket(ler)i seçin. Bu, konunuzun hemen okunma ve yanıtlanma olasılığını artıracaktır.
- Aynı konu hakkında defalarca gönderi *yayınlamayın*, aksi takdirde tam tersi olacak, okunma ve yanıtlanma olasılığı düşecektir.
- Birden fazla dili barındırabilecek bir etiketi kullanmıyorsanız, *yalnızca Türkçe konu yayınlayın.* Sizi anlayamazsak nasıl yardım edebiliriz ki?!
- Unutmayın, yazılarınızı imzalamanıza gerek yok. Kim olduğunuzu bildirebilmeniz için profilinizi kullanıyoruz.

BURASI DEĞİŞEBİLİR // Lütfen işleri organize etmemize yardımcı olmak için çaba gösterin. Toparlanmak için harcanan zaman, sizi tanımak, sorunlarınızı tartışmak ve Flarum hakkında konuşmak için harcayamayacağımız zamandır. Ve sonuçta, hepimiz yapmak için buradayız!


### Yanıtınızı Önemli Hale Getirin
 
Başkalarının fikirlerinizi okuyup dikkate alması umuduyla bir tartışmaya katılmak için zaman ayırıyorsunuz. Öyleyse neden yanıtınızı okumaya değer kılmak için çaba harcamıyorsunuz?

- Bir başlığı yanıtlamayın. Tartışmayı okumak için biraz zaman ayırın ve en azından önce tartışmanın geri kalanını *analiz edin.*
- Cevabınızın tartışmaya katkıda bulunup bulunmadığını kendinize sorun. Hiç değilse, yayınlamadan önce biraz daha düşünün.
- Birisiyle aynı fikirde olduğunuzu belirtmek için tek kelimelik yanıtlar vermekten kaçının; bunun için "Beğen" butonunu kullanabilirsiniz.
- Yanıtlardan biri yeterliyse arka arkaya birden fazla yanıt vermekten kaçının. Bu bir forum, sohbet sitesi değil!
- Cevabınızın tartışmayı değiştireceğini düşünüyorsanız, yanıt vermek yerine yeni bir tartışma başlatabilirsiniz.
- Flarum'u test etmek için saçma sapan bir konu oluşturacaksanız, bunu [Test Gönder](https://flarumtr.com/t/test-gonder) etiketinde yapın.
- Kapsayıcı bir topluluğa izin vermek için yanıtlarınızın yapıcı geribildirim ve destek sağladığından emin olun.

Ara sıra yapılan şakalar ya da akıllıca yorumlar hakkında kimse şikayet etmemeli. Flarum'un ruh halini hafif tutmayı seviyoruz! Ama aynı zamanda işleri üretken tutmak için, bir tartışmayı tamamen raydan çıkarmaktan kaçınmanızı istiyoruz.
